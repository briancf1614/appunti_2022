Introduzione
Learning by Project: una via di mezzo tra un laboratorio e un gioco di ruolo!

In questa Unità Formativa i docenti interpreteranno il ruolo di clienti (di seguito quando parleremo di "noi" troverete la dicitura "Cliente") mentre voi, suddivisi in gruppi, rappresenterete delle aziende (di seguito quando parleremo dei gruppi troverete la dicitura "Azienda") che dovranno convincerci a scegliere il loro lavoro anziché quello della concorrenza.

Il Cliente ha la necessità di far sviluppare un'applicazione, vedremo i dettagli nel brief; ad ogni Azienda viene chiesto di:

Comprendere al 100% le necessità del cliente, creare l'elenco di attività da svolgere e stilare un documento nel quale si riporta l'elenco delle attività individuate con una stima indicativa del numero di ore che secondo voi servirà per svilupparla.
Esporre in un primo colloquio conoscitivo col Cliente quanto inserito nel suddetto documento cercando di convincerlo a scegliere voi (perchè siete i più affidabili, competenti, simpatici). Ovviamente verrete tutti "scelti", ma questa fase vi permetterà di  confrontarvi con un ipotetico cliente.
...lavorare sul progetto per sviluppare quanto preventivato...
Preparare un consuntivo finale in cui andiamo a implementare quanto preventivato: se il primo documento aveva una descrizione della attività e una stima del tempo, questo documento "finale" avrà anche una spiegazione più dettagliata di quanto fatto e il tempo effettivamente impiegato per svilupparla.
Consegnare il progetto. PRO TIP: i programmatori davvero bravi pensano a chi verrà dopo e scrivono dei commenti che spiegano cosa fa una determinata parte di codice che potrebbe essere difficile da comprendere. 
